<table border="0" cellpadding="10" cellspacing="10" width="800">
<tr>
<td>
<table border="0" cellpadding="10" cellspacing="10" width="800">
<tr>
<td>
<font face="宋体" size="6">
<b>《水浒传》
</b></font>
<p>  话说大宋仁宗天子在位，嘉祐三年三月三日五更三点，天子驾坐紫宸殿，受百
官朝贺。但见：
　　祥云迷凤阁，瑞气罩龙楼。含烟御柳拂旌旗，带露宫花迎剑戟。天香影里，玉
簪朱履聚丹墀；仙乐声中，绣袄锦衣扶御驾。珍珠帘卷，黄金殿上现金轝，凤羽扇
开，白玉阶前停宝辇。隐隐净鞭三下响，层层文武两班齐。
    当有殿头官喝道：“有事出班早奏，无事卷帘退朝。”只见班部丛中，宰相赵
哲、参政文彦博出班奏曰：“目今京师瘟疫盛行，伤损军民甚多。伏望陛下释罪宽
恩，省刑薄税，祈禳天灾，救济万民。”天子听奏，急敕翰林院随即草诏，一面降
赦天下罪囚，应有民间税赋，悉皆赦免；一面命在京宫观寺院，修设好事禳灾。不
料其年瘟疫转盛，仁宗天子闻知，龙体不安，复会百官计议。</p><size=5>
</td>
<td>
<font face="宋体" size="6">
<b>《西游记》
</b></font></p>
<p>盖闻天地之数，有十二万九千六百岁为一元。将一元分为十二会，乃子、丑、寅、卯、辰、巳、午、未、申、酉、戌、亥之十二支也。每会该一万八百岁。且就一日而论：子时得陽气，而丑则鸡鸣；寅不通光，而卯则日出；辰时食后，而巳则挨排；日午天中，而未则西蹉；申时晡而日落酉；戌黄昏而人定亥。譬于大数，若到戌会之终，则天地昏蒙而万物否矣。再去五千四百岁，交 亥会之初，则当黑暗，而两间人物俱无矣，故曰混沌。又五千四百岁，亥会将终，贞下起元，近子之会，而复逐渐开明。邵康节曰：“冬至子之半，天心无改移。一陽初动处，万物未生时。”到此，天始有根。再五千四百岁，正当子会，轻清上腾，有日，有月，有星，有辰。日、月、星、辰，谓之四象。</p>
</td>
</tr>
</table>
</td>
</tr>
</table>
<hr />
